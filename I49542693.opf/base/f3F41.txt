善男子。喩如虚空離諸悕望。菩薩以無求心能護於戒亦復如是。喩如虚空清淨。菩薩持戒清淨亦復如是。喩如虚空無有垢汚。菩薩持戒無垢亦復如是。喩如虚空無有熱惱。菩薩持戒無惱亦復如是。喩如虚空無有高下。菩薩持戒無高無下亦復如是。喩如虚空無有樔窟。菩薩持戒
而無所依亦復如是。喩如虚空無生無滅畢竟無變。菩薩持戒無生無滅畢竟無變亦復如是。喩如虚空悉能容受一切衆生。菩薩持戒普能運載亦復如是。爲利益衆生能護正戒。善男子。如水中月無持戒破戒。菩薩亦復如是。了知一切諸法猶如月影無持戒破戒。是爲菩薩行尸波羅
蜜與虚空等。

