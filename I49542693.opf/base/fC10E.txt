善男子。菩薩成就四法行毘梨耶波羅蜜與虚空等。何謂爲四。善男子。若菩薩勤求一切善法。而知一切法自性不成就。以一切最勝供具。給侍供養諸佛世尊。然不見如來及所供侍之法。善能受持一切諸佛所説妙法。亦不見文字而可受持。亦能成就無量衆生。見衆生性即是泥洹
。畢竟無生無起。善男子。是爲菩薩成就四法。行毘梨耶波羅蜜與虚空等。

