喩如虚空無所不至。喩如虚空非色叵見。菩薩所行諸施不依於色。亦復如是。喩如虚空不受苦樂。菩薩所行諸施離一切受。亦復如是。喩如虚空無有相智。 菩薩所行諸施離諸想結。亦復如是。喩如虚空是無爲相。菩薩所行諸施無爲無作。亦復如是。喩如虚空虚假無相。菩薩
所行諸施不依識想。亦復如是。喩如虚空増益一切衆生。菩薩所行諸施利益衆生。亦復如是。喩如虚空不可窮盡。菩薩所行諸施。於生死中無有窮盡。亦復如是。善男子。喩如化人給施化人。無有分別無所戲論不求果報。菩薩亦復如是。如化人相去。離二邊而行諸施。不分
別 戲論悕望果報。善男子。菩薩以智慧捨一切結使。以方便智不捨一切衆生。是爲菩薩行檀波羅蜜與虚空等。

